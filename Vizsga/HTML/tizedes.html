<!DOCTYPE html>
<html>
    <head>
        <meta charset="utf-8">
        <meta http-equiv="X-UA-Compatible" content="IE=edge">
        <title>A tizedes meg a többiek</title>
        <meta name="description" content="">
        <meta name="viewport" content="width=device-width, initial-scale=1">
        <link rel="stylesheet" href="tizedes.css">
    </head>
    <body>
        <table width="1000" cellspacing="0" border="0" align="left" cellpadding="5">
            <tr>
                <td width="120"></td>
                <td>
                    <a href="https://hu.wikipedia.org/wiki/A_tizedes_meg_a_többiek">
					<img src="cim.jpg" class="kozep" />
				    </a>
                <h2 class="kozep">Rendező</h2>
                <img src="keleti.jpg" class="kozep">
                <p class="kozep">Keleti Márton</p>
                <h2 class="kozep">Főszereplők</h2>
                <table align="center" cellspacing="0" cellpadding="5">
                    <tr>
                        <td><img src="darvas.jpg"></td>
                        <td><img src="sinkovits.jpg"></td>
                        <td><img src="major.jpg"></td>
                    </tr>
                    <tr>
                        <td align="center">Darvas Iván</td>
                        <td align="center">Sinkovits Imre</td>
                        <td align="center">Major Imre</td>
                    </tr>
                </table>
                <hr>
                <h2>Cselekmény</h2>
                <p>A második világháború utolsó heteiben Molnár tizedes a zászlóalja kézigránátokba rejtett és ellopott zsoldjával a maga 
                    részéről befejezettnek nyilvánítja a háborút. Hamis nyílt paranccsal, a helyzethez mindig alkalmazkodó ügyes hozzáállásával, 
                    motorkerékpáron próbál meg a folyamatosan változó frontvonalakon átszökni.</p>
                <p>Több igazoltatást is megúszva végül egy Albert nevű inasra bízott kastélyban talál menedéket, amely azonban nem üres, már három 
                    szökött magyar katona is ott bujkál. Mint négyük közül a legélelmesebb és legdörzsöltebb, Molnár átveszi a parancsnokságot, kiosztja a 
                    feladatokat mindenkinek, a különféle lehetőségeket számba véve. Ha kell, katonai parancsnokságnak álcázzák magukat, szükség esetén a rendszerhez hű 
                    honvédek és színleg együttműködnek a nyilasokkal, ha kell szökött munkaszolgálatost fogadnak maguk közé, vagy sebesült szovjet katonát mentenek meg.</p>
                <p>ár csak a háború túlélése a céljuk, hiába kerülik a nyilasokat, németeket, szovjeteket, állandóan veszélyes kalandokba, bámulatos helyzetekbe keverednek. 
                    Végül egy Barokányi nevű, büntetőosztagot vezető nyilas főhadnagy leleplezi őket, hamarosan az egész társaság a kivégzőosztag előtt találja magát. 
                    Kivégzés előtti megszégyenítés végett Szijjártónak kell a pénzzel teli gránátokat egyesével átadni, melyeket a dagi Dunyhás testvér szed szét. 
                    A megmenekülés esélye szinte nulla, ám a pénzzel teli gránátok között van egy igazi is...</p>
                <p>Alig menekülnek meg a kivégzőosztag elől, máris szovjet fogolytáborban találják magukat. 
                    A kommunista Szijjártó minden befolyását latba vetve eléri, hogy a társaságról elhiggyék, a fasiszták ellen harcoló partizánok voltak a háború alatt. 
                    A szabadon bocsátásnak azonban feltétele, egy nehéz és veszélyes partizánakció végrehajtása. Molnár tizedes ismét úgy dönt, elege van a háborúból, úgy véli, 
                    a német golyó sem üt szebb lyukat az orosznál, és nem vállalja az akciót. 
                    Utolsó pillanatban azonban mégis csatlakozik társaihoz.</p>
                <p class="jobb"><i>https://hu.wikipedia.org/wiki/A_tizedes_meg_a_többiek</i></p>
                <hr>
                <h2>Kritika</h2>
                <p>
                    A tizedes meg a többiek kultuszfilmmé válásának, s a <b>Sinkovits</b> figura mitizálódásának érdemes megvizsgálni a történelmi, társadalomlélektani, s persze művészi összetevőit.
                </p>
                <p>
                    A film karrierjéhez hozzájárult, hogy fejhosszal kimagaslott a korszak magyar filmvígjáték kínálatából, s az is, hogy az ideológia kevésbé itatta, színezte át a cselekményt, kevésbé határolta be a szereplők mozgásterét. Az ideológia persze jelen volt, de az átlagnál kisebb dózisban: a meglehetősen ellenszenves kommunista, Szíjjártó alakjában, magatartásában, kinyilatkoztatásaiban, s a film didaktikus befejezésében.
                </p>
                <p>
                    A film deheroizáló szemléletével újdonságot jelentett. A második világháborúról, az ellenállásról szóló filmekben eleinte sematikusan, de 1956 után is a szereplőket jó ideig még többnyire szoborszerű pózba merevítve, meglehetősen patetikusan és a történelemkönyvek, hivatalos párttörténetek szellemében idézték fel az eseményeket. A tizedes meg a többiek megtört egy – vagy több – tabut: a magyar történelem vérzivataros, drámai időszakáról játékosan, könnyeden beszélt, s a főszereplő nem pozitív, vagy legalábbis nem egyértelműen pozitív figura volt. (Persze, a nézők szemében <b>Sinkovits</b> tizedese annak, sőt hősnek számított.)
                </p>
                <p>[...]</p>
               <p>A tizedes meg a többiek – mondhatnánk szinte akaratán kívül – ironikusan, szellemesen beletalált a magyarság egyik legalapvetőbb traumájába, problémájába. Abba, hogy az ország földrajzi helyzetéből, kicsinységéből, nyelve elszigeteltségéből, gazdasági, politikai helyzetéből adódóan a századok során szinte mindig ki volt szolgáltatva az idegen hatalmaknak, érdekeknek. A Tizedes cselekményének legfőbb helyszíne egy vidéki kastély tulajdonképpen az ország szimbólumaként is értelmezhető. Átjáróház. Hol németek, hol magyar katonák, hol nyilasok tartják megszállva az épületet, s diktálják a játékszabályokat. A kastélyban rejtőzködő társaság tagjai (tizedes, búsmagyar zászlós, lakáj, szökött kiskatonák, nyilas főhadnagy) társadalmi hovatartozásukat, származásukat, foglalkozásukat tekintve bizonyos fokig reprezentálják a lakosság nagy részét. Semmi mást nem szeretnének, mint megúszni, túlélni a háborút. Azt, ha őket kihagynák ebből a buliból. Nekik nincs közük ahhoz az egész vircsafthoz, ami ebben a kastélyban, s tágabban az országban folyik.</p>
            <p>A mozinéző tehát miközben a film sztorijával, fordulataival, s a tizedes karizmatikus figurájával azonosult, azt is gondolhatta, álmodhatta a zsöllyében, hogy egyszer csak az átjáró házból mindenki kitakarodik, s az végre jogos tulajdonosaié lesz. A tizedesnek, s társainak végre nem kell rejtőzködniük e házban-hazában. (A <b>Darvas</b> alakította zászlós így fakad ki a kastélybeli utolsó vacsora közben, amikor sokadszorra megint konspirálni, rejtőzködni, öltözködni kell: <b><i>"Átöltözünk. Mindig csak átöltözünk. Hát meddig lehet ezt bírni köpönyeggel, önérzettel?"</i></b>)</p>
            <p class="jobb"><i>http://gervaiandras.hu/koenyvekm/sinkovits/5-egy-pesti-svejk.html</i></p>
            <hr>
                <img src="tizedes.jpg">
        </td>

                <td width="120"></td>
            </tr>
        </table>

        
        <script src="" async defer></script>
    </body>
</html>